---
layout: default
title: Home
nav_order: 1
---

Questa campagna play-by-chat asincrona è nata per playtestare [*Plerion*](https://*Plerion*.zeruhur.space/), il mio gioco d'avventura space opera basato su Cairn. Lo scopo secondario è gettare le fondamenta dell'ambientazione delle Cinque Galassie, teatro principale del gioco.

Caratteristiche principali:
1. **Gioco asincrono**
2. **Campagna sandbox**
3. **Costruzione dell'ambientazione in corso d'opera con il contributo dei giocatori**
4. **Uso del regolamento da manuale, senza regole della casa**

## Gioco asincrono

Il gioco sarà giocato in modalità asincrona:

1. Il gioco si svolgerà sulla piattaforma di preferenza del gruppo con canali separati per l'organizzazione, il gioco del personaggio e la discussione fuori dal personaggio.
2. Il turno di gioco è definito da un round di azioni di tutti i personaggi in gioco e dalle risoluzioni dell'arbitro.
3. È richiesta un'azione al giorno per ogni giocatore direttamente coinvolto nella "scena" corrente. L'inattività è consentita solo se la mancanza di azione non blocca il gioco di tutti i giocatori.
4. Si possono giocare più azioni al giorno, in particolare le interazioni tra i personaggi. L'arbitro garantirà almeno una risoluzione al giorno.
5. Per non rallentare il gioco, il giocatore dichiarerà l'azione e l'arbitro si occuperà dell'invocazione del tira dadi per entrambi i lati del tavolo.

## Play-by-chat

Un gioco play-by-chat per natura è diverso dall'esperienza di giocare al tavolo. È necessaria la proattività dei giocatori in modo che la "narrativa condivisa" sia più fluida.

È preferibile evitare battute monosillabiche o botta e risposta che allungano i turni di gioco e rendono noioso lo scambio (per esempio, in un negozio è meglio chiedere l'elenco delle attrezzature da acquistare invece di chiedere un articolo alla volta "ruolando").

## Campagna sandbox

Non c'è una trama, non ci sono eventi prestabiliti. La storia che ne conseguirà sarà emergente, basata sulle azioni dei personaggi.

## Open table

Il gioco è continuamente aperto alla partecipazione di chiunque, così come è consentito abbandonarlo (anche temporaneamente). È necessario solo completare almeno l'attuale catena di azioni per rendere coerente l'uscita del personaggio.

## L'ambientazione

*Plerion* è ambientato nelle **Cinque Galassie** (omaggio a David Brin e alla sua serie di romanzi Uplift). Comprende la Via Lattea e le galassie di Andromeda, Triangolo, Grande e Piccola Nube di Magellano, ma in pratica include tutto il gruppo locale di galassie. Orientativamente per attraversare la Via Lattea da parte a parte, occorrono circa 3 anni e mezzo di viaggio continuativo.

Non è un universo umanocentrico, anzi tutt'altro. Quando gli esseri umani si affacciarono sullo scenario galattico si resero conto di non essere che tra tante (e neppure tra le più importanti) specie senzienti dello spazio intergalattico. Gli umani hanno stabilito una propria piccola sfera di influenza in parte del Braccio di Orione, ma si possono trovare umani un po' ovunque nelle Cinque Galassie.

La campagna prende le mosse nell'Anno Sidereo 5.151.267 (corrispondente al 7.396 CE). 

L'ambientazione implicita è abbozzata nel capitolo [Principles of the Universe](https://*Plerion*.zeruhur.space/#/002_principles?id=principles-of-the-universe) del regolamento.

## Regolamento

*Plerion* è un regolamento di space opera avventurosa derivato da Cairn (a sua volta derivato da Weird North, Mausritter, Into the Odd e Knave) e segue quindi un particolare stile di gioco che discende da D&D ma al contempo discostandosene. Il [regolamento è semplice](https://*Plerion*.zeruhur.space/#/015_rules_summary) e veloce da imparare. Non prevede tiro per colpire.

## Generazione dei personaggi
La generazione dei personaggi segue il regolamento. L'uso degli archetipi è a discrezione del giocatore. È possibile tirare per l'acquisizione di talenti psionici o per gli impianti cibernetici (se è possibile pagarli).

Il formato sintetico di scheda personaggio è:

```
[Nome] [Cognome]-[Background]-[Crediti]  
[FORZA]-[DESTREZZA]-[VOLONTÁ]-[PF]  
[Valore Armatura]  

[Tratti] (separati da virgole)  
[Poteri Psionici] (separati da virgole)  
[Ferite] (separati da virgole)

[Impianti] (separati da virgole)
[Equipaggiamento] (separati da virgole)  
[Veicoli] (separati da virgole)

```

## Principi di gioco

*Plerion* è un regolamento NSR e riprende i [principi di gioco](https://*Plerion*.zeruhur.space/#/002_principles) di Weird North e Cairn adattandoli al tema.

## Media consigliati

*Plerion* è ispirato dalla space opera, sia classica che contemporanea.

Le liste che seguono sono media consigliati per carpire l'atmosfera del gioco. L'arbitro farà riferimento a queste fonti per costruire l'immaginario del gioco.

### Libri
- Allen Steele, la serie di Coyote
- Andreas Eschbach, Miliardi di tappeti di Capelli
- Becky Chambers, il ciclo dei Wayfarer
- Dan Simmons, Hyperion Cantos
- David Brin, il ciclo delle Cinque Galassie
- E.E. Doc Smith, la serie dei Lensmen
- Jack McDevitt, il ciclo di Alex Benedict
- Jack Vance, il ciclo di Gaen Reach
- Megan O'Keefe, la serie del Protettorato

### Film
- Il mio nemico
- Galaxy Quest 
- Jupiter Ascending
- The Chronicles of Riddick 
- The Fifth Element 
- The Last Starfighter 
- Titan A.E. 
- Valerian e la città dei mille pianeti

### Televisione
- Andromeda
- Babylon 5
- Cowboy Bebop
- Doctor Who
- Farscape
- Final Space
- Killjoys

### Videogiochi
- Starcraft
- Elite (oppure Oolite per una versione più accessibile)
- Mass Effect
- Halo
- Wing Commander: Privateer
- Escape Velocity (oppure il suo clone gratuito Endless Sky)
