# Xilvar
Xilvar è un piccolo pianeta lussureggiante della [Via Lattea](/wiki/galassie/vialattea.md), in orbita intorno a un sole giallo di un sistema binario di stelle. Grazie alla bassa gravità e alla gran quantità di luce (per metà dell'anno non esiste una vera notte ma solo una sorta di crepuscolo) la vegetazione raggiunge dimensioni colossali.

Il sistema si trova ai confini dell'Egemonia Umana: non direttamente sotto il suo controllo, ma una sorta di protettorato commerciale. Esporta una grande varietà di prodotti vegetali (vari tipi di frutta, alghe, semi), e soprattutto la celebre l'Erba di Xilvar, usata dall'industria farmaceutica: sugli umani ha infatti straordinarie proprietà curative.

I nativi, i Felinidi Xilvariani, sono di piccola taglia, pelosi, e ricordano dei grossi gatti, a parte la postura perlopiù eretta e le mani prensili. La loro saliva ha poteri lenitivi e rigeneranti.
Benché siano stati raggiunti dalla tecnologia spaziale, la stragrande maggioranza di loro ha scelto di continuare a vivere secondo gli antichi usi tribali, basati sulla caccia e su una tecnologia poco più che medievale.
Vivono tra gli alberi: molti di loro non hanno mai messo piede al suolo. La loro architettura ha uno sviluppo verticale. Tra le piattaforme non ci sono, in genere, scale né passerelle: si fa affidamento sulla bassa gravità unita alle spiccate capacità di salto.
La loro società dà scarsissima importanza ai legami familiari, alla comunità e alle gerarchie formali, esaltando invece il singolo individuo. La ricchezza materiale e il successo nella caccia ti garantiscono prestigio, ma al primo segno di difficoltà tutti ti voltano le spalle.
Sui Felinidi Xilvariani l'Erba di Xilvar ha effetti allucinogeni e stupefacenti. Chi ne fa uso va spesso incontro a una spirale di dipendenza, e al disprezzo generale.